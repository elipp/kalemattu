Rautavaara vaihteli tyylisuuntaustaan vuosikymmenten saatossa ja sittemmin pyrki yhdistelemään eri vaikutteitaan. Hän aloitti uusklassikkona, mutta 1950- ja 1960-luvun taitteessa hän alkoi siirtyä kohti sarjallisuutta ja avantgardismia. Suuntaus huipentui 4. sinfoniassa lisänimeltään Arabescata. Teos on säveltäjänsä radikaalein ja edelleen ainoa suomalainen sarjallinen sinfonia. 4. sinfonian jälkeen Rautavaara kyllästyi ankaran systemaattiseen avantgardisautavaara sävelsi useita oopperoita, kahdeksan sinfoniaa ja lisäksi muun muassa orkesteri- ja vokaalimusiikkia. Yksi säveltäjän suosituimmista oopperoista lienee taiteilija Vincent van Goghin elämästä kertova Vincent. Muita Rautavaaran oopperoita ovat Unkarin vuoden 1956 kansannousuun pohjautuva Kaivos vuodelta 1957, joka poliittisista syistä on esitetty vain televisio-oopperaversiona 1963, sekä muun muassa Thomas, Auringon talo, Aleksis Kivi ja Rasputin.

Symposionia voisi sanoa fantasiaryhmämuotokuvaksi. Pöydän ääressä istuu joukko tunnistettavia eri alojen taiteilijoita, jotka katsovat hetkellistä näkyä. Pöydällä on puoliksi juotuja laseja ja kaatuneita pulloja. Henkilöistä kolme tuijottaa kuvan ulkopuolelle jäävää ilmestystä, Probleemissa naissfinksiä, jonka jaloista näkyy osa. Neljäs henkilöistä nauraa,[6] toisessa versiossa hän on sammunut.

Tapahtuma on kuvattu unen ja valveen sekoituksena. Taustalla on öinen tähtitaivas ja unien tumma metsä. Verenkarvaista kuuta tai Jupiteria vasten leijuu läpikuultava ihmishahmo,[6] sen edessä on punaisia pilviä. Oikealla Sibeliuksen pään yläpuolella on Gallénin mukaan "tumma tarumainen puu, jonka latvuksissa vapaat maailman tuulet ikuisia mahtilaulujaan soittelevat."[7]

Maalauksesta on kaksi versiota, joista ensimmäinen on Gösta Serlachiuksen museon kokoelmissa oleva Probleemi. Myöhempi Symposion on yksityiskokoelmassa.[8] Gallén maalasi Probleemin vuoden 1894 alussa Sääksmäellä Mary Gallénin vanhempien kesäasunnolla.[9] Probleemia pidetään luonnoksena Symposionille,[2] mutta toisaalta ne voi nähdä kahtena versiona samasta työstä.[10]

Maalaus herätti kiinnostusta jo ensimmäistä versiota maalattaessa. Albert Edelfelt kirjoitti kirjeessä Gallénin maalaavan outoa symbolistista maalausta: "Kajanus, päissään, saarnaa Merikannolle, Sibeliukselle ja Gallénille. Materia nyljetyn naisen hahmossa istuu pöydällä punssipullojen joukossa hengen piirtyessä siluettina Jupiter-planeettaa vasten." Edelfelt myös ihmetteli, miksi maalauksessa esiintyvät henkilöt olivat teoksesta innoissaan.[10]

Ilmeisesti muun muassa Edelfeltin kommentit vaikuttivat, sillä Gallén teki maalauksesta toisen viimeistellymmän version, joka on vaikutelmaltaan miedompi ja siistimpi.[10][2] Uudessa versiossa nyljetyn sfinksihahmon tilalla on manalan jumalan Osiriksen siivet, jotka kohoavat seurueen ylle. Myös Probleemista sfinksihahmo katosi lähes kokonaan, kun Gallén leikkasi maalauksen vasemmasta reunasta osan pois. Sfinksin jalat näkyvät kuvan alareunassa. Naissfinksi, taiteen pakenevan salaisuuden vertauskuva on jäljellä samoihin aikoihin maalatussa Conceptio Artis -teoksessa.[10]

Erona maalauksilla on myös se, että myöhemmässä Symposiumissa on Probleemin juopuneesti naurava Oskar Merikanto kuvattu pöytää vasten nukkuvana.[8] Gallen-Kallelan väitetään kertoneen, että Merikantoa maalatessaan hän joutui välillä turvautumaan paremman puutteessa lanttuun hänen päätään hahmotellessaan, jonka takia luonnoksessa piirteet ovat hieman epäselvät.[6]
